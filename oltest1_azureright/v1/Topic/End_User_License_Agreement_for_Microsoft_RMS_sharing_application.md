---
description: na
keywords: na
title: End User License Agreement for Microsoft RMS sharing application
search: na
ms.date: na
ms.tgt_pltfrm: na
ms.assetid: 51414f23-7eeb-4613-8d06-30fb87eb93ef
---
# V&#233;gfelhaszn&#225;l&#243;i licencszerződ&#233;s a Microsoft RMS megoszt&#243;alkalmaz&#225;shoz

## MICROSOFT SZOFTVERLICENC-SZERZŐDÉS

## MICROSOFT RIGHTS MANAGEMENT MEGOSZTÓALKALMAZÁS A WINDOWS PHONE RENDSZERHEZ
Ezek a licencszerződési feltételek egy a Microsoft Corporation (vagy az Ön lakhelyétől függően annak valamelyik leányvállalata) és Ön között megkötött szerződést képeznek. Kérjük, olvassa el őket figyelmesen. A feltételek fent nevezett szoftverre vonatkoznak, amelynek része az az adathordozó, amelyen a szoftvert megkapta (ha van ilyen). A feltételek vonatkoznak a Microsoft által a szoftverhez kiadott

-   frissítésekre,

-   kiegészítésekre,

-   internetalapú szolgáltatásokra és

-   támogatási szolgáltatásokra

is, kivéve ha azokhoz más szerződési feltételek vannak megadva. Ebben az esetben azok a szerződési feltételek érvényesek.

**A szoftver használatával Ön elfogadja a jelen feltételeket. Amennyiben a feltételeket nem fogadja el, ne használja a szoftvert.**

**Ha Ön megfelel ezen szerződési feltételeknek, az alábbi örökös jogokat kapja.**

1.  **TELEPÍTÉSI ÉS HASZNÁLATI JOGOK:** A szoftver korlátlan számú példányát telepítheti készülékeire és használhatja azokon.

2.  **INTERNETALAPÚ SZOLGÁLTATÁSOK:** A Microsoft internetalapú szolgáltatásokat nyújt a szoftverhez. Ez bármikor változhat vagy megszűnhet. Ezeket a szolgáltatásokat nem használhatja olyan módon, amely károsítaná azokat, vagy csorbítaná bárki más ezen szolgáltatások használatára való képességét. A szolgáltatásokat nem használhatja semmilyen szolgáltatáshoz, adathoz, fiókhoz vagy hálózathoz bármi módon való jogosulatlan hozzáférésre. Ezekkel a szolgáltatásokkal kapcsolatban a [http://go.microsoft.com/fwlink/?LinkId=317563](http://go.microsoft.com/fwlink/?LinkId=317563) oldalon találhat további információkat. **A szolgáltatások használatba vételével hozzájárul ezen információk átadásához.**

3.  **A SZERZŐDÉS HATÁLYA:** Ön csak a szoftver licencét szerezte meg, a tulajdonjogát nem. Ez a szerződés csak a szoftver használatára vonatkozó bizonyos jogokkal ruházza fel. A Microsoft minden egyéb jogot fenntart. Feltéve, hogy az alkalmazandó jogszabályok ezen korlátozásokkal ellentétben nem biztosítanak Önnek több jogot, a szoftvert csak a jelen szerződésben kifejezetten engedélyezett módon használhatja. Ennek során be kell tartania a szoftverben lévő minden műszaki korlátozást, amelyek csak a szoftver bizonyos módokon történő használatát teszik lehetővé. Az Ön számára nem engedélyezett

    -   a szoftverben lévő bármilyen műszaki korlátozás megkerülése;

    -   a szoftver visszafejtése, visszafordítása vagy belső felépítésének elemzése, kivéve akkor és csak olyan mértékben, ahogy az alkalmazandó jogszabályok e korlátozással ellentétben azt kifejezetten megengedik;

    -   a szerződésben megadottnál vagy a vonatkozó jogszabályok által ezen korlátozás ellenére engedélyezettnél több példány készítése a szoftverből;

    -   a szoftver átadása másoknak másolás céljából;

    -   a szoftver bérbeadása, haszonbérbe adása és kölcsönadása;

    -   a szoftver vagy jelen szerződés átadása harmadik félnek; és

    -   a szoftver kereskedelmi célú szoftverüzemeltetési szolgáltatásokra történő használata.

4.  **BIZTONSÁGI MÁSOLAT:** A szoftverből egy példányban készíthet biztonsági másolatot. Ezt kizárólag a szoftver újratelepítésére használhatja.

5.  **DOKUMENTÁCIÓ:** A számítógépéhez vagy belső hálózatához érvényes hozzáféréssel rendelkező személyek belső célra, referenciaként használhatják és másolhatják le a dokumentációt.

6.  **EXPORTKORLÁTOZÁSOK:** A szoftverre az Amerikai Egyesült Államok exporttörvényei és -szabályai vonatkoznak. A felhasználónak meg kell felelnie a szoftverre vonatkozó összes belföldi és nemzetközi exporttörvénynek és -szabálynak. Ezek a jogszabályok a rendeltetési helyre, a végfelhasználóra és a végfelhasználás módjára vonatkozó korlátozásokat tartalmaznak. További tudnivalókért lásd: www.microsoft.com/exporting.

7.  **TÁMOGATÁSI SZOLGÁLTATÁSOK:** Mivel a szoftver „pillanatnyi állapotában” áll rendelkezésre, nem feltétlenül érhetőek el hozzá támogatási szolgáltatásokat.

8.  **A SZERZŐDÉS TELJESSÉGE:** Ez a szerződés a kiegészítésekre, frissítésekre és az Ön által használt internetalapú szolgáltatásokra vonatkozó feltételekkel együtt képezi a szoftverre és a támogatási szolgáltatásokra vonatkozó teljes szerződést.

9. VONATKOZÓ JOGSZABÁLYOK:

    1.  **Az Amerikai Egyesült Államokban:** Ha a szoftvert az Amerikai Egyesült Államokban szerezte be, a szerződés értelmezését illetően Washington állam törvényei az irányadók és alkalmazandók szerződésszegés esetén, tekintet nélkül a jogszabályi alapelvekkel való ütközésre. Az összes többi kereset esetében az Ön lakhely szerinti államának törvényei az irányadók, beleértve az állami fogyasztóvédelmi törvényekkel kapcsolatos panaszokat, a tisztességtelen versennyel kapcsolatos törvényeket és a vétségeket.

    2.  **Az Amerikai Egyesült Államokon kívül:** Ha más országban szerezte be a szoftvert, annak az országnak a jogszabályai az irányadók.

10. **TÖRVÉNYI KÖVETKEZMÉNYEK:** Jelen szerződés bizonyos jogszabályban lefektetett jogokat tartalmaz. Az egyes országok törvényei alapján ettől eltérő jogok is megillethetik. Jogi igényei lehetnek például azzal a féllel szemben is, akitől a szoftvert beszerezte. Ez a szerződés az országa törvényei szerint Önt megillető jogokat nem módosítja, ha az adott ország törvényei ezt nem teszik lehetővé.

11. **A JÓTÁLLÁS KIZÁRÁSA:** A szoftverre az engedély annak „pillanatnyi állapotában” vonatkozik. A használat kockázata Önt terheli. A Microsoft nem ad semmilyen kifejezett jótállást, garanciát vagy feltételt. A helyi törvények szerint Önt megillethetik további fogyasztói jogok vagy törvénybe foglalt garanciák, amelyeket a jelen szerződés nem módosíthat. A Microsoft a helyi törvények által engedélyezett mértékig kizár minden eladhatóságra, egy adott célra való alkalmasságra vagy jogsértésre vonatkozó vélelmezett garanciát.

    **AUSZTRÁLIA – Az ausztrál fogyasztóvédelmi törvény alapján Önt törvénybe foglalt garanciák illetik meg, amelyeket a jelen szerződési feltételek egyetlen szakasza sem szándékozik megváltoztatni.**

12. **A KÁROKÉRT ÉS AZOK HELYREÁLLÍTÁSÁÉRT VÁLLALT FELELŐSSÉG KORLÁTOZÁSA, ILLETVE KIZÁRÁSA:** A Microsoft, illetve annak beszállítói részéről csak a közvetlen károkért illeti meg legfeljebb 5,00 USD kártérítés. Ön semmilyen egyéb kár megtérítésére nem jogosult, ideértve a következményi károkat, az elmaradt nyereséget, illetve a különleges, a közvetett és a véletlenszerű károkat is.

    Ez a korlátozás az alábbiakra érvényes:

    -   bármi, ami a szoftverhez, a szolgáltatásokhoz, a tartalomhoz (a kódot is beleértve) vagy harmadik felek webhelyéhez, illetve harmadik felek által készített programokhoz kapcsolódik, és

    -   a szerződésszegéssel, a jótállás, a garancia vagy a szerződési feltételek megsértésével, az objektív felelősséggel, a hanyagsággal és más károkkal kapcsolatos kárigények a vonatkozó törvények által megengedett mértékig.

    Ezek akkor is érvényesek, ha a Microsoftnak tudomása volt vagy tudnia kellett volna az ilyen károk bekövetkezésének lehetőségéről. Amennyiben országának törvényei nem teszik lehetővé az előre nem látható, valami következtében keletkező vagy egyéb károk esetén a felelősség korlátozását vagy kizárását, előfordulhat, hogy a fenti korlátozások és kizárások Önre nézve nem érvényesek.

